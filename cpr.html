<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>

<body>

    <div>
        <div class="Text-data">
            <h1 class="" dir="rtl">سی پی آر</h1>
            <p class="" dir="rtl">دستگاه عصبی مرکزی ، قلب و تنفس ارتباط تنگاتنگی باهمدیگر دارند و اسیب اولیه به یکی از انها میتواند باعث اختلال عملکرد دو دستگاه دیگر شود که در موارد باید اقدام به عملیات احیا کرد.
                احیا قلبی ریوی مجموعه ای از عملیات های حفظ حیات است که باعث بهبود شانس بقا به دنبال ایست قلبی میشود.با وجود پیشرفت های مهم در زمینه پیشگیری از از اختلالات قلبی، ایست قلبی ناگهانی همچنان به عنوان یکی از مهمترین عوامل تهدید کننده سلامت انسان است باعث مرگ بسیاری از افراد در نقاط مختلف جهان میشود.</p>
            <div class="" dir="rtl">
                <h2 class="" dir="rtl">ایست قلبی ناگهانی ممکن است علل مختلف قلبی و یا غیر قلبی داشته باشد :</h2>
                <p class="" dir="rtl">ایست قلبی در بالغین اغلب به دنبال یک مشکل قلبی اولیه ایجاد میشود با این حال علل دیگری مثل تروما،مسمومیت ، غرق شدگی ، برق گرفتگی نیز میتوانند در نهایت باعث ایست قلبی در بالغین شود.
                در کودکان و شیرخوارن ایست قلبی اغلب در نتیجه خفگی ، مسمومیت و تروما اتفاق می افتد.هر چند ممکن است علل قلبی مثل بیماری های مادرزادی و سندرم مرگ ناگهانی نوزاد نیز باعث ان شود. 
                چند ثانیه پس از ایست قلبی تنفسی اسیب به سلول های مغزی شروع میشود و نبود اکسیژن پس از 4 الی 6 دقیقه باعث اسیب برگشت ناپذیر و مرگ میشود.بنابراین باید برای به حداقل رساندن اسیب های مغزی انجام احیا قلبی و ریوی در 4الی 6 دقیقه اول پس از ایست قلبی از اهمیت حیاتی برخوردار است به همین دلیل به این زمان، زمان طلایی گفته میشود.</p>
                <strong class="" dir="rtl">در مصدومی که احتمال میدهید به مدت طولانی دچار ایست قلبی و تنفسی بوده است انجام احیا قلبی ریوی ضروری است مگر اینکه پزشک مرگ او را تایید کرده باشد!</strong>
            </div>
            <h2 class="" dir="rtl">چه زمانی باید احیای قلبی ریوی را انجام داد؟</h2>
            <p class="" dir="rtl">مهمتربن نکته در مورد انجام سی پی آر این است که این اقدام تنها باید در موارد ایست قلبی انجام شود. اگر قلب می‌زند نباید سی پی آر انجام شود. شايع‌ترين علل ايست قلبی و ريوی عبارت است از :</p>
            <ul class="" dir="rtl">
                <li>بیماری های قلبی</li>
                <li>نارسایی قلبی</li>
                <li>سکته قلبی</li>
                <li>تصادفات</li>
                <li>خفگی در آب</li>
                <li>خفگی در اثر گاز و آتش سوزی</li>
                <li>برق گرفتگی</li>
                <li>سوختگی</li>
                <li>مسمومیت با دارو و مواد مخدر</li>
            </ul>
            <h2 class="" dir="rtl">مراحل احیا قلبی و ریوی :</h2>
            <p class="" dir="rtl">در برخورد با هر مصدومی ابتدا از ایمن بودن محل مصدوم اطمینان حاصل کنید.سپس باید مطمین شوید که مصدوم واقعا پاسخگو نمیباشد . بدین منظور او را بلند صدا کنید و به شانه هایش ضربه بزنید .اگر عکس العملی مشاهده نشد بلافاصله تنفس مصدوم را کنترل کنید. برای اینکه مفهمید مصدوم نفس میکشد یانه گوش خود را به دهان و بینی او نزدیک و در همین حال به شکم و قفسه سینه او نگاه کنید ، اگر مصدوم نفس نمیکشد یا تنفس غیر موثر دارد باید به ایست قلبی در مصدوم شک کنید و با صدای بلند کمک بخواهید و با اورژانس تماس حاصل کنید .و مراحل زیر را به ترتیب تا رسیدن اورژانس انجام دهید.
                به صورت کلی احیای قلبی ریوی از سه مرحله تشکیل شده است. به این ترتیب که ابتدا باید مرحله  ماساژ قلبی  انجام شود؛ سپس بازکردن راه هوایی و در آخر  دادن تنفس مصنوعی هر سیکل کامل سی پی آر از این سه مرحله اساسی تشکیل شده است اما افرادی که آموزش ندیده‌اند و نمی‌توانند تنفس مصنوعی انجام دهند می‌توانند به انجام ۱۰۰-۱۲۰ ماساژ قلبی در هر دقیقه اکتفا کنند تا تیم امداد و نجات برسد.
                ماساژ قلبی یا: Circulation  پمپاژ مصنوعی قلب است و در احیا از مهمترین اقدام امدادگر محسوب می‌شود. هر احیای قلبی ریوی با ماساژ قلبی شروع می‌شود و بیمار باید در هر دقیقه حدود ۱۰۰ الی ۱۲۰ ماساژ دریافت کند تا خون به اندام‌های حیاتی پمپاژ شود. دقت کنید که باید به قفسه سینه بیمار فرصت دهید بعد از هر فشار به حالت اولیه برگردد تا خون بتواند به درون حفره‌های قلب بازگردد و در ضربه بعد به صورت مصنوعی توسط دست شما پمپاژ شود. پس از هر ۳۰ ماساژ قلبی، دو تنفس مصنوعی مورد نیاز است.</p>
            <h2 class="" dir="rtl">نحوه انجام صحیح ماساژ قلبی :</h2>
            <div class="" dir="rtl">
                <h3 class="" dir="rtl">1.نحوه قرارگیری مصدوم :</h3>
                <p class="" dir="rtl">برای انجام یک کمپرس قلبی صحیح مصدوم را به پشت بخوابانید .انجام این عمل در حالت نشسته یا سرش بالاتر از سطح بدن بی فایده است چون در این حالت خون به مغز نمیرسد.</p>
                <strong class="" dir="rtl">دقت کنید که سطح زیر مصدوم محکم وسفت باشد و حالت ارتجاعی و فنری شکل نداشته باشد!</strong>
            </div>
            <div class="" dir="rtl">
                <h3 class="" dir="rtl">2.محل اعمال فشار :</h3>
                <p class="" dir="rtl">کنار سینه مصدوم زانو بزنید.
                لباس او را از روی قفسه سینه کنار بزنید در غیر این صورت ممکن است در تعیین محل صحیح استباه کنید.
                محل صحیح برای اعمال فشار قسمت میانی استخوان جناغ میباشد.برای یافتن این محل قسمت میانی بین دو نیپل را مشخص کرده و برجستگی کف دست را روی ان نقطه قرار دهید.برجستگی کف دست باید در جهت محور عمودی جناغ باشد تا احتمال اسیب به دنده ها به حداقل برسد.سپس برجستگی دست دیگر روی دست اول قرار دهید :
                دست ها حالت ضربدری روی هم بگذارید یا انگشتان دو دست را در هم قلاب کنید.</p>
                <strong class="" dir="rtl">انگشتان دست نباید در تماس با قفسه سینه باشد چوم این کار باعث وارد امدن نیرو به دنده ها و باعث شکستگی یا دررفتگی انها میشود!</strong>
            </div>
            <div class="" dir="rtl">
                <h3 class="" dir="rtl">3.روش اعمال فشار :</h3>
                <p class="" dir="rtl">بازوان خود را کاملا راست نگه دارید و انها را کاملا بر بدن مصدوم عمود کنید به طوری که شانه های شما بالاتر از جناغ سینه قرار گیرد.بدین ترتیب نیروی شما مستقیما به طرف پایین وارد شود و همینطور بدلیل کمک گرفتن از نیروی ون دیرتر خسته خواهید شد . 
                قفسه سینه را در بالغین حداقل 5 سانتی متر جابجا کنید سپس فشار را متوقف و اجازه دهید قفسه سینه به حالت اول با گردد اما دست هایتان را از روی قفسه سینه برندارید و این عمل را دوباره تکرار کنید .سرعت صحیح ماساژ قلب حداقل 100 بار و حدکاثز 120 بار در دقیقه است. پس از هر 30 بار کمپرس قلب 2 تنفس مصنوعی بدهید.</p>
                <strong class="" dir="rtl">دقت کنید که حرکات فوق باید نرم و مداوم باشد و از حرکات ناگهانی و خشن اجتناب کنید!</strong>
            </div>
            <h2 class="" dir="rtl">باز کردن راه هوایی :</h2>
            <p class="" dir="rtl">برای اینکه بیمار بتواند اکسیژن دریافت کند ابتدا باید راه تنفس او باز شود. برای باز کردن راه تنفس بیمار کافیست پیشانی را به سمت پایین فشار دهید و چانه را بالا بیاورید.
                در صورت مشاهده جسم خارجی به سرعت دهان وگلو را پاک کنید بدین منظور سر مصدوم را به یک سو بچرخانید (از سالم بودن مهره های گردن اطمینان حاصل کنید و گرنه سر مصدوم را نچرخانید) سپس به وسیله یک پارچه تمیز دور انگشت سبابه بچرخانید و ان را از گوشه دهان وارد کرده و به حالت جارویی اجسام خارجی و ترشحات را از سمت دیگر دهان خارج کنید.سپس مصدوم را به حالت قبل دراورده و مراحل بعدی را انجام دهید.</p>
            <div class="" dir="rtl">
                <h2 class="" dir="rtl">تنفس مصنوعی :</h2>
                <p class="" dir="rtl">بعد از قرار دادن سر مصدوم و باز گردن راه هوایی تنفس مصنوعی را شروع کرده و دوبار تنفس بدهید.</p>
                <strong class="" dir="rtl">روش انجام : دهان به دهان / دهان به بینی</strong>
            </div>
            <h2 class="" dir="rtl">دهان به دهان :</h2>
            <ol class="" dir="rtl">
                <li>با انگشتان که روی پیشانی مصدوم قرار دارد پره های بینی را فشار داده تا بسته شود.</li>
                <li>لب های خود را اطراف دهان بیمار بگذارید به طوری که تمام دهان او را بپوشانید. به ارامی در طول یک ثانیه به داخل دهان او بدمید.و به قفسه سینه بیمار توجه کنید!(باید قفسه سینه بالا بیاید)</li>
                <li>دمیدن را متوقف کنید و دهانتان را از مصدوم دور و بینی او را رها کنید تا هوا از ریه هایش خارج شود .سپس برای نوبت بعدی تنفس مصنوعی اماده باشید.</li>
            </ol>
            <h2 class="" dir="rtl">اگر قفسه سینه بالا نیاید میتواند در اثر عوامل زیر باشد :</h2>
            <ol class="" dir="rtl">
                <li>ممکن است راه هوایی کاملا باز نشده باشد  پس موقعیت سر و چانه را دوباره تنظیم کنید.</li>
                <li>اگر قفسه سینه باز هم بالا نیامد احتمالا یک جسم خارجی در مسیر راه هوایی وجود دارد که دوباره باید ان را کنترل کرد.</li>
            </ol>
            <h2 class="" dir="rtl">در موارد زیر از تنفس دهان به دهان  خودداری کنید :</h2>
            <ul class="" dir="rtl">
                <li>اغشته بودن اطراف دهان فرد به سم.</li>
                <li>وجود پارگی یا زخم روی صورت و اطراف دهان مصدوم در موراد شکستگی فک تحتانی.</li>
                <li>انقباض شدید عضلات فک، چون باز کردن دهان در این حالت دچار اشکال است.</li>
                <li>در هر حالتی که نتوانید دهان مصدوم را به طور کامل پوشش دهید به عنوان مثال در افراد مسن به علت نداشتن دندان ، دهان شکل خود را از دست میدهد و این مشکل پیش میاید در این موارد از تنفس مصنوعی دهان به بینی استفاده کنید.</li>
            </ul>
            <h2 class="" dir="rtl">تنفس دهان به بینی :</h2>
            <ol class="" dir="rtl">
                <li>با انگشت شست دستی که روی چانه قرار دارد ، لب های مصدوم را به هم فشار دهید تا دهانش بسته شود . دست دیگر را روی پیشانی او نگه دارید.</li>
                <li>دهانتان را دور بینی او قرار دهید و بدمید تا قفسه سینه بالا بیاید.</li>
                <li>سپس دهانتان را از بینی مصدوم جدا کنید و دهان او را باز کنید تا هوا از طریق دهان و بینی او خارج شود.</li>
            </ol>
            <div class="" dir="rtl">
                <h2 class="" dir="rtl">نشانه های احیا قلبی و ریوی صحیح  :</h2>
                <p class="" dir="rtl">اگر متوجه شدید که مصدوم اب دهانش را قورت میدهد یا تنفس او بازگشته است یعنی یک مانور صحیح انجام داده اید و نیازی به ادامه عملیات احیا نمیباشد فقط در این صورت بیمار را در وضعیت بهبود قرار دهید اگر این نشانه ها بروز نکرد این عملیات را  تا :</p>
                <ol class="" dir="rtl">
                    <li>اورژانس در محل حضور پیدا کند.</li>
                    <li>امدادگر توانایی ان را داشته باشد.</li>
                </ol>
                <strong class="">!ادامه دهید
                !به خاطر داشته باشید که احیا قلبی ریویرا بیش از 5 ثانیه متوقف نکنید</strong>
            
            </div>
            <h2 class="" dir="rtl">خلاصه احیا قلبی و ریوی :</h2>
            <ol class="" dir="rtl">
                <li>مطمین شوید که مصدوم پاسخگو نیست.</li>
                <li>از عدم وجود تنفس یا تنفس غیر موثر در مصدوم اطمینان حاصل کند.</li>
                <li>درخواست کمک کنید یا با 115 تماس بگیرید.</li>
                <li>در صورت عدم وجود تنفس موثر یا ایست تنفسی 30 بار کمپرس قلبی انجام دهید.</li>
                <li>راه هوایی را با کنید.</li>
                <li>2 بار تنفس مصنوعی انجام دهید.</li>
                <li>این سیکل را به صورت 30 بار کمپرس قلبی و دوبار تنفس مصنوعی به مدت 2 دقیقه ادامه دهید.</li>
                <li>بعد از انجام هر 5 سیکل احیا قلبی  ریوی،مصدوم را بررسی کنید به محض مشاهده علایم بهبود مصدوم را در وضعیت بهبود قرار دهید.</li>
                <li>در صورت عدم مشاهده علایم برگشت مصدوم احیا را تا رسیدن نیروهای متخصص ادامه دهید.</li>
            </ol>
            <div class="" dir="rtl">
                <h2 class="" dir="rtl">وضعیت بهبود :</h2>
                <p class="" dir="rtl">مصدوم بیهوشی که تنفس دارد را باید در این حالت قرار داد.</p>
                <ol class="" dir="rtl">
                    <li>در یک طرف مصدوم زانو بزنید و دستی که سمت شما قرار دارد به حالتی قرار دهید که با بدنش زاویه 90 درجه بسازد.</li>
                    <li>دست دیگر مصدوم را به طرف مقابل اورده به طوری که کف دست او زیر صورتش قرار گیرد.</li>
                    <li>زانوی پای طرف مقابل را بلند کنید به ارامی زانو را به طرف خود کشیده و مصدوم را به طرف خود بچرخانیدمطمین شوید که زانو با بدن زاویه 90 درجه میسازد.</li>
                    <li>سر مصدوم را به طرف عقب کشیده و تنفس او را کنترل کنید.</li>
                </ol>
                <p class="" dir="rtl">پس از قرار دادن مصدوم در این وضعیت روی او یک پتو بکشید و اگر توانستید زیر او را هم بپوشانید.</p>
                <strong class="" dir="rtl">اگر برای رسیدن اورژانس معطل شدید میزان تنفس و سطح هوشیاری را هر 10 دقیقه چک کنید!</strong>
            </div>
        </div>

        <img src="cpr-picture-1.jpg" alt="سی پی آر" />
        <img src="cpr-picture-2.jpg" alt="سی پر آر" />
    </div>

</body>
</html>